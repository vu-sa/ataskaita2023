# VU SA Revizijos komisija

Revizijos komisija yra VU SA struktūrinių vienetų finansinį ir veiklos
patikrinimą atliekanti kontrolės institucija. Komisiją sudaro penki
nariai, renkami VU SA ataskaitinėje-rinkiminėje konferencijoje.

**Ataskaitiniu laikotarpiu Revizijos komisiją sudarė:**

- Evaldas Matijošaitis (komisijos pirmininkas)
- Ieva Šukytė
- Gabija Laibakojytė
- Gabija Platakytė
- Justinas Brazaitis (pareigas vykdė iki 2023-02)

2022–2023 m. Revizijos komisija patobulino
[VU SA veiklos vertinimo metodiką](https://vustudentuatstovybe.sharepoint.com/:b:/s/vieningai/Eauwrle_8wBGo5zlv86aqsMB90VgEIJEwryxZCWbOCKEyA?e=KfIbUw)
ir pagal ją atliko organizacijos veiklos vertinimą. Ataskaitiniu
laikotarpiu įvyko 2 atviri Revizijos komisijos posėdžiai ir 8 uždari
darbiniai susitikimai, individualių arba grupinių susitikimų metu su
revizuojamais vienetais komisijos nariai susitiko daugiau nei 230 kartų.
Šiuose susitikimuose tikrinta, ar VU SA, VU SA P, VU SA PKP, VU SA
Duomenų apsaugos bei Konsultavimo grupės, VU SA ISF ir VU SA Taryba ir
Parlamentas atitinka kokybinius bei kiekybinius vertinimo kriterijus.
Informacija rinkta ir Revizijos komisijai dalyvaujant VU SA Parlamento
bei Tarybos posėdžiuose, organizacijos vykdomuose mokymuose, strateginių
tikslų planavimuose ir kituose renginiuose.

Taip pat Revizijos komisija konsultavo VU SA narius ir teikė atsakymus į
jų klausimus, susijusius su VU SA veikla bei teisės aktais, teikė veiklą
reglamentuojančių dokumentų išaiškinimus kadencijos metu bei kreipėsi į
VU SA Tarybą reaguodami į situacijas dėl stovyklų sąmatų rengimo bei
padalinių ataskaitinių-rinkiminių konferencijų organizavimo.

Organizacijos veiklos vertinimo ataskaitą Revizijos komisija teikia VU
SA ataskaitinės-rinkiminės konferencijos metu (su vertinimo ataskaita
galima susipažinti
[vusa.lt/lt/veiklos-ir-tyrimu-ataskaitos](https://vusa.lt/lt/veiklos-ir-tyrimu-ataskaitos)).
