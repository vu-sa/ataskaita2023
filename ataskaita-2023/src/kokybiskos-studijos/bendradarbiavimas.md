# Bendradarbiavimas su VU neakademiniais padaliniais ir kitomis organizacijomis

## VU Biblioteka

Su VU biblioteka vyko kasmėnesiniai susitikimai. Buvo bendradarbiaujama
siekiant surinkti studentų(-čių) nuomonę apie tai, kaip gerinti VU
bibliotekos paslaugas studentams. Taip pat bendradarbiauta viešinant
renginius ir studentams (-ėms) skirtus bibliotekos rengiamus mokymus.
Kalbėtasi apie galimybes bibliotekoje išskirti vietas, kuriose studentai
(-ės) galėtų palikti nenaudojamus konspektus. Prie bibliotekos veiklų
prisidėta ir dalyvaujant atvirojo mokslo politikos gairių įgyvendinimo
plano rengime.

## VU Sveikatos ir sporto centras

Šiais metais bendradarbiaujant su VU Sveikatos ir sporto centru buvo
prisidedama prie SSC organizuojamų veiklų pasiekiamumo studentams(-ėms).
VU SA prisidėjo prie Sveikatos ir sporto centro rengiamų orientacinių
žaidynių, skirtų VU gimtadieniui, dalyvauta Vilniaus universiteto sporto
apdovanojimuose, bendradarbiauta rengiant projektą studentų(-čių)
fizinei sveikatai gerinti.

## Konsultavimo ir mokymų centras

Ataskaitiniu laikotarpiu bendradarbiaujant kartu su VU Filosofijos
fakulteto Konsultavimo ir mokymų centru egzaminų sesijos laikotarpiu
įgyvendinti streso valdymo mokymai studentams (-ėms) lietuvių ir anglų
kalbomis: „Įtampa ir stresas: kaip jį valdyti sesijos metu?"

Taip pat pradėtas studentų (-čių) registracijos į konsultacijas
atnaujinimas, atkreipiant dėmesį į šiuo metu neefektyviai veikiančią
registravimo sistemą. Suorganizuotas susitikimas su Studentų (-čių)
paslaugų ir konsultacijų skyriaus atstovais (-ėmis), siekiant
pasidalinti gerosiomis patirtimis. Tikimės, jog tokie pakeitimai padės
užtikrinti greitesnę ir patogesnę studentų (-čių) registraciją
psichologo (-ės) konsultacijai.

Taip pat ieškota būdų dar labiau sistemiškai veikti psichikos sveikatos
puoselėjimo lauke, sutarta dėl organizacinių Konsultavimo ir mokymų
centro pokyčių, siekiant veiklai sudaryti didesnes galimybes plėstis
kaip centriniam universitetiniam dariniui.

## VRK, LiJOT, LSS, NVO koalicija, „Žinau, ką renku\", JRA

Artėjant 2023 m. kovo 5 d. savivaldybių tarybų ir merų rinkimams
pasirašėme bendradarbiavimo sutartį su [Lietuvos Respublikos vyriausiąja
rinkimų komisij,](https://www.facebook.com/lrvrk?__cft__[0]=AZV0l8fJbxRlWmAyJcNygs5ENQLjSUCsvmxcv5KZ70yOiqtk-KdUsZ-mkKHrl2rOj57tZIZm55SyXMCGk91sdC2NesjTauHrU62UzflgIcoqzhBQc12qtRbZxS99jYkbPtV3rwVGuJAFEvqyErJd9ldmhkWqSeF2HoCd0pGZMnSA5WqdR-vTLI4FZupkGass_f4SDUi0nzO1lWVoqH3wzsM5&__tn__=-]K-R)
Lietuvos jaunimo organizacijų taryba, Lietuvos studentų sąjunga,
Nevyriausybinių organizacijų koalicija, politikos stebėsenos iniciatyva
„Žinau, ką renku\" bei Jaunimo reikalų agentūra, siekdami (-os)
prisidėti prie aktyvesnio jaunimo dalyvavimo rinkimuose.

Bandradarbiaudami (-os) skatinome studentus (-es) dalyvauti rinkimuose,
ypač didžiuosiuose miestuose, kuriuose gyvename studijuodami (-damos),
bet kartu ir kitose, mažesnėse savivaldybėse, nes jose bus kuriamos mūsų
darbo vietos, kviečiama atlikti rezidentūrą ir praktiką. Taip pat
dalijomės informacija, kaip yra organizuojami ir vyksta rinkimai,
kokiomis sąlygomis juose gali dalyvauti užsieniečiai (-ės) studentai
(-ės), kaip nuspręsti, už ką balsuoti. Įsitraukėme į svarbiausius
Vilniaus miesto savivaldybės mero (-ės) rinkimų debatus, keldami
studentams (-ėms) aktualiausius klausimus.

## LURK, LKDK ir LSS

Vilniaus universiteto Studentų atstovybė, siekdama greičiau spęsti
iškilusią studentų (-čių) apgyvendinimo ir vietų trūkumo problemą, kartu
su Lietuvos studentų sąjunga, Lietuvos universitetų rektorių
konferencija ir Lietuvos kolegijų direktorių konferencija kreipėsi į LR
Švietimo, mokslo ir sporto ministeriją dėl aukštųjų mokyklų bendrabučių
plėtros, renovacijų modernizavimo ir paramos studentams (-ėms)
galimybių, bendradarbiavo keičiantis informacija apie studentų (-čių)
apgyvendinimą ir laisvas vietas bendrabučiuose.

## Lietuvos sveikatos mokslų universiteto studentų atstovybė ir rezidentų taryba

Bendradarbiaujant su LSMU SA kreiptasi į Sveikatos apsaugos ministeriją
dėl Nacionalinės sveikatos sistemos specialistų (-čių) rengimo
valstybinio užsakymo formavimo komiteto performavimo, taip pat teiktas
siūlymas dėl odontologijos ir burnos priežiūros studentų (-čių)
klinikinės praktikos tvarkos teisinio reglamentavimo.

## VJOSAS

Ataskaitiniu laikotarpiu dalyvauta VJOSAS susitikimuose, vadovų klube,
VJOSAS Asamblėjose, palaikytas glaudus bendravimas ir bendradarbiavimas
sprendžiant svarbius ir jaunimui aktualius klausimus. Dėl studentų
apgyvendinimo situacijos Vilniaus mieste teikti pasiūlymai Vilniaus
miesto Jaunimo reikalų tarybai, kuri kreipėsi į Vilniaus miesto tarybą;
dėl kalio jodido tablečių išdavimo studentams(-ėms), kurie (-os) nėra
registravę(-usios) gyvenamosios vietos Vilniaus miesto savivaldybėje;
Neda Žutautaitė VJOSAS vardu deleguota į Vilniaus miesto savivaldybės
Jaunimo politikos koncepcijos rengimo darbo grupę (koncepcija
patvirtinta savivaldybėje, į ją įtraukti ir studentams (-ėms) aktualūs
jaunimo politikos Vilniuje aspektai). VU SA atstovai (-ės) išrinkti
(-os) į VJOSAS Valdybą bei Vilniaus miesto jaunimo reikalų Tarybą kitam
veiklos laikotarpiui, siekiant toliau prisidėti tiek prie VJOSAS
veikimo, tiek prie studentų (-čių), kaip jaunimo grupės, atstovavimo
miesto savivaldybės lygmeniu.
